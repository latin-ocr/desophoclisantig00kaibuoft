-20-

sermonis parte quae multis post Goethium suspecta fuit et punctim
et caesim urget feritque hostem: quid enim poterat gravius, quid
acerbius, quid hostilius dicere quam hoe, invita civitate (βίαι πο-
λιτῶν dixit, non βίαι Κρέοντος) se nunquam facturam fuisse nisi
fratris gratia, eius cui tamquam patriae hosti Creo funere inter-
dixerat, qui nisi cecidisset Creo nunquam ad regnum pervenisset,
quid poterat contumeliosius, cum maritum filiosque futuros fratri
postponeret? nonne Haemonem maritum, nonne ex Haemone pro-
creatos filios intellegere debebat Creo, nonne suam progeniem omni
scelere immunem sentire debebat prae Labdacidarum sanguine vere
regio sed omni infamia inquinato vilem haberi? nonne indignatione
dignum erat quod novo atque inaudito plane argumento Antigona
singularem in fratrem pietatem excusaret? patienter Creo ora- ’
tionem longam et mordacem tulerat, sed cum ad finem pervenit,
ira vix dissimulata vehementer famulos increpans quam citissime
Antigonam abduci iubet. nihil video ridiculi vel ludicri, sed gen-
tiliciae superbiae omnia plena: non tam fratrem luget soror quam
ultimam nobilissimae gentis spem sublatam, neque alio nomine
virum filiumque futuros contemnit nisi quod per illos suae gentis
radices propagari non posse videt. 1100 interest, quod virum vel
filium si sepelivisset, amoris pietatisque edidisset exemplum, fratrem
vero cum sepeliret, gentilicio satis fecit officio. quod quidem offi-
cium eo gravius erat quod cum parentes mortui essent una cum
fratre totius gentis nomen exhaustum interiit. nemo opinor aegre
feret quod Sophocles de iuris gentilicii natura explicatius dicere
noluit: neque decebat hoc poetam neque opus erat Graecis scilicet
audientibus, quibus Antigonae cogitandi ratio familiaris erat. apte
igitur, ut mihi quidem videtur, usus est poeta eo quod apud Hero-
dotum narratum invenerat Persidis mulieris acumen, nisi forte
universam tragoediae rationem Herodoti narratione commotum
poetam confinxisse audeas suspicari. ’
itaque non deis offensis opitulantem poeta finxit Antigonam,
sed suae gentis suique fratris iura ab novicii regis usurpatione
defendentem. incredulus si perstes, quomodo fieri potuit ut poeta
pientissimus occisa Antigona divina iura gravissima clade afflicta
conculcari pateretur? defendi saltem expectamus virginis forti-
tudinem ab eo qui summum fabulae momentum adicit, a Tiresia.
prodit sanctus senex: nonne graviter feret iniuriam Antigonae
factam, nonne vituperabit Creontis parricidium, nonne laudabit
pium ac forte virginis facinus? at ille de Antigonae facinore
supplicioque futuro tacet, nihil queritur nisi urbem corpore in-
sepulto pollutam, deos cadavere a canibus vulturibusque iam di-

