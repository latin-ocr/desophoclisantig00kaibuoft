-12—

paratum eo clarius eluceret et emineret. Antigona nec civitatem
curat nec regem, quem negat de eis iure statuere posse quae sua
sint natura (48), et ita argumentatur (71):

κεῖνον δ’ ἐγὼ
θάψω· καλόν μοι τοῦτο ποιούσηι θανεῖν.
φίλη μετ’ αὐτοῦ κείσομαι, φίλου μέτα,
ὅσια πανουργήσασ’. ἐπεὶ πλείων χρόνος
ὃν δεῖ μ’ ἀρέσκειν τοῖς κάτω τῶν ἐνθάδε·
ἐκεῖ γὰρ ἀεὶ κείσομαι. σοὶ δ’ εἰ δοκεῖ,
τὰ τῶν θεῶν ἔντιμ’ ἀτιμάσασ’ ἔχε.

hoc dicit fratri placere se malle quam civitati: cum fratre enim
aeternum fore contubernium, cum civibus perbreve. non deorum
religionem profert, non deorum poenas irasque metuit, sed quo
timidum sororis ingenium moveri putat breviter et submaligne
iacit ‘vide num quae apud deos in honorc habentur tibi vilia videri
possint'. persuadere sorori ne temptat quidem Antigona, sed
acriter et nunc in eam invehitur et postea cum supplicii sociam
se sorori adiungere cupit puella bona et ingenua. itaque ad ipsam
fabulam nullius momenti est Ismenae persona, ut intellegas quantum
Electram cum scriberet in arte Sophocles profecerit. Antigona
ipsa qualis esset diversis Ismenae moribus tamquam lumine ex
adverso admoto inlustravit.

prodeunt cives Thebani a Creonte convocati, advenit ipse
Creo vix unius dieculae rex, oratione sollemni novum regnum
inauguraturus. sobrium se ac probum hominem gerit, Oedipo
eiusque filiis mortuis affinitatis iure sibi regnum obtigisse breviter
et frigide disserens. hominem novum se esse, cuius mens in re
publica gerenda nondum spectata sit: acciperent igitur quid cen-
seret. qui patriae commodo non consuleret, sed metu praepeditus
taceret ubi loquendi locus esset, eum pessimum regem esse. qui
privatam amicitiam patriae amori praeferret, eum nullius pretii
esse. sese non cohibiturum linguam, si malis artibus rem publicam
peti videret (ἄτην ὁρῶν στείχουσαν ἀστοῖς ἀντὶ τῆς σωτηρίας 185,
cf. 533), neque amicum se putaturum qui rei publicae inimicus
esset, nam salva re publica omnes salvos esse. propterea (ἀδελφὰ
τῶνδε v. 192) Eteoclem pro patria mortuum omnibus honoribus
sepeliri se iussisse, Polynici autem qui contra patriam arma tu-
lisset nec funus fieri et canibus avibusque corpus eius proici. in·
corruptae igitur iustitiae exemplum edendum putavit, qualia edere
solent sui commendandi causa qui praeter spem ad summam dig-
nitatem consurrexerunt. norunt hominem cives nec laeti admodum

