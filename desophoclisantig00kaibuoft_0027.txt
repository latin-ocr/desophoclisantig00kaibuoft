..23-

mutata tragici ut alia multa abiecerunt ita ne hanc quidem morum
atrocitatem servassent, nisi argumentum scaenae aptissimum peti
inde posse vidissent. propinquitatis vincula cum ne morte quidem
laxari crederent Graeci, religioni habebant ne suorum corpora
iusta sepultura inferiisque debitis privarentur: gentiles si non
supererant sive mortuo non aderant, alii cuilibet incumbebat pimn
sepeliendi officium. sepeliri si quis vetabat, nisi dei intercedebant,
vis illata vi defendi poterat. ab Adrasto rogatus Theseus Eu-
ripideus corpora Thebanorum edicto sepultura prohibita bello ar-
misque repetiit et sepulcro condenda gentilibus tradidit. impe-
ditior erat Antigonae causa. ipsa enim cum Thebis degeret The·
banorum legibus Creontique novo regi subiecta, Polynices frater
contra patriam pugnans ceciderat. hostem patriae Creo victor
edicto publico sepeliri vetuerat, quo ut reliqui omnes ita etiam
soror tenebatur, fratrem vero omn insepultum iacere nollet, regis
civitatisque imperio adversata publicum ius quam gentilicium
violari maluit. scite autem Sophocles non cives universos, ut est
apud Aeschylum (Sept. 1006 δοκοῦντα δήμου προβούλοις), sed unum
hominem edicti auctorem fecit. regem igitur- finxit non ex Oedipi
sanguine ortum (vides cur Laodamante vel Thersandro hac in re
uti non potuerit), non consanguineum Antigonae sed matris fratrem,
huic Oedipi filiis sine prole mortuis affinitatis iure regnum eve-
·nisse finxit. Creontis arbitrio constitutum minus offendebat edi-
ctum a cultioris saeculi ingenio alienum. inter Creontem igitur
iuris publici vindicem et Antigonam iuris gentilicii patronam pu-
gnatur, qua ex pugna consentaneum est Antigonam victam discedere:
violatae legis legitima rei publicae poena solvenda erat. iam vero
ut credi posset Antigona virgo omni amicorum praesidio destituta
cum Creonte rege in certamen descendisse, hoc poetae ars efficere
debebat. finxit igitur virginem singulari quadam animi fortitudine,
duram pertinacem, ad insolentiam paene superbam, alienae volun-
tatis fastidiosam, flecti ac cedere nesciam. virile magis quam mulieris
ingenium est, ut tamen ab humana natura non deficiat. quodsi
dum pugnat poenam mortemque contemnere videtur, gaudemus
quod in ipso mortis conspectu et vitae gaudia adempta queritur
et mortis terrores expavescit. ubi tamen adest Cre0, superba
proterva impavida, vitae taedio plena, moriendi cupida, longa
scilicet miseriarum serie defatigata et exacerbata, se suosque omnes
dis non minus quam hominibus invisos sentiens eoque hostilia ab
omnibus metuens, Labdacidarum gentem et regiam stirpem ex-
haustam aegre serens, pro gentilium honore capitis periculum
subire parata est, gloriosam mortem vitae non vitali praeferens.

