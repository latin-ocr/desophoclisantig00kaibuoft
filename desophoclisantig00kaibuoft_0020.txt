-16-

iussisset quod suis gentilibus iniuriosum existimaret, non deorum
legibus opitulatura sed Labdacidarum honores a regis novicii im—
petu vindicatura. fortiter et gloriose se fecisse dixerat (502) eoque
aegrius fert quod soror eodem sanguine nata sed virtute degenere,
gentiliciis se officiis negaverat. itaque ira ac contemptu magis
magisque incalescens iniquis sororem contumeliis obruit, refutat
participem facinoris nobili se fraude confitentem, ridet una mori
volentem, fortem factam e debili despicit, deprecantem et de
Haemone admonentem ne verbo quidem dignatur l). nihil amoris,
nihil temeritatis, nullum in ea grati animi vestigium. pro fratre
quod moriendum esse videt, mori se dudum voluisse contendit:
omnis eius cogitatio in morte gloriosa cupienda versari videtur.
egregie postquam de Haemone mentionem iniecit Ismena, iam
ipsum Haemonem poeta inducit Creontis mentem precibus et ratio-
nibus expugnaturum. iuvenis patr-is reverentissimus nihilque magis
cupiens quam ut patris et regnum et auctoritas stet (701), sed
mitioris quam pater ingenii, de suo erga Antigonam amore nihil
loquitur, sed ea ipsa quae Antigona dixerat confirmat, gloriosum
virginis facinus a civibus omnibus existimari (695), neque quem-
quam esse qui arbitrariam regis violentiam probet; non unius
hominis esse civitatem, quae sine civium consensu regi non possit.
et haec non Antigonae magis gratia quam sua quam patris quam
deorum denique inferorum gratia hortari se dicit (748). scite
autem hoc fabulae loco positum est filii cum patre colloquium, non
solum ut gradatim regis pertinacia primum ab ipsa Antigona, tum
a filio unico, denique a Tiresia vate attemptetur, sed etiam ut
quid sit intellegatur cur Antigonae animi tam cito ceciderint. nam

1) fortiter Ismena, quoniam sororis vita agitur, ad Creontem (568) ἀλλὰ
κτενεῖς, inquit, νυμφεῖα τοῦ σαυτοῦ τέκνου; cui ille ἀρώσιμοι ’γὰρ χάτέρων εἰσὶν
γύαι. tum Ismena οὐχ ὥς γ’ ἐκείνωι τῆιδέ τ’ ἦν ἡρμοσμένα, et rursus ille licet
minus impolite κακὰς ἐγὼ γυναῖκας υἷέσιν στυγῶ. iam vero quae secuntur verba.
ὦ φίλταθ’ Αἵμων, ὥς 0² ἀτιμάζει πατήρ invitis codicibus solent a recentioribus
non Ismenae tribui sed Antigonae. sed fieri plane nequit ut Antigona a nequitiae
crimine apud Creontem se defendat, alienum hoc est a rigida eius superbia, con-
dignum vero Ismenae nunc ipsum nata fortitudine, et pulcre non tam sorori
iniuriam factam sentit quam Haemoni malae virginis sponso. denique vero Anti-
gonae si verba essent, ad Antigonam verba fieri necesse erat quae respondet
Creo ἄγαν γε λυπεῖς καὶ σὺ καὶ τὸ σὸν λέχος. quod absurdum est. hoc enim
dicit ‘molesta mihi et tu et quod iactas coniugium'. τὸ σὸν λέχος dictum ut
τὴν σὴν κληδόνα El. 1110. magis dubium Ismenae tribuas au choro ea quae
secuntur ἦ γὰρ στερήσεις τῆσδε τὸν σαυτοῦ γόνον; Ismenae nomen in codicibus
adscriptum, aptius fortasse Boeckhius choro dedit, si quidem Ismeuam probabile
est de movendo regis animo iam desperasse.

