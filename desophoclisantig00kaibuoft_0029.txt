—25—

poenam a rege constitutam nec poenae magis quam praemii loco
aestimat, hoc iratus durior fortasse fit quam esse voluerat. quod
, mulier est quae regi adversatur, hoc eo magis irritatur quo magis
debilem mulieris naturam contemnit quoque probrosius existimat
virum cedere mulieri (525. 756 alia). finxit igitur poeta duo ho-
mines contraria volentes, alterum cum altero pugnantes, firma
fortique utrumque voluntate praeditum, flecti ac cedere nescium
utrumque. certe Antigona quamvis mulier moveri nunquam poterit:
nec iure suo cedet nec regi. rex deprecanti poenam fortasse re-
mitteret, sed obstinatae obstinatum et ipse se praebet. flectetur
aliquando, sed non rationibus vel argumentis victus, sed metu:
metuit ne vera Tiresias vaticinatus sit, probabilia esse ipse in-
tellegens, gravissimis calamitatibus afflictus concidit homo for-
tissimus. paria paris duritiae ingenia pulcro artificio ipse poeta
descripsit. Creo enim Antigonae haec respondet (473):

ἀλλ’ ἴσθι τοι τὰ σκλήρ’ ἄγαν φρονήματα
πίπτειν μάλιστα καὶ τὸν ἐγκρατέστατον
σίδηρον ὀπτὸν ἐκ πυρὸς περισκελῆ
θραυσθέντα καὶ ῥαγέντα πλεῖστ’ ἂν εἰσίδοις·
σμικρῶι χαλινῶι δ’ οἶδα τοὺς θυμουμένους
ἵππους καταρτυθέντας · οὐ γὰρ ἐκπέλει
φρονεῖν μέγ’ ὅστις δοῦλός ἐστι τῶν πέλας.

id igitur in Antigona reprehendit quod idem postea Haemo in
patre, duplici et ipse similiter imagine usus (712):

ὁρᾶις παρὰ ῥείθροισι χειμάρροις ὅσα

δένδρων ὑπείκει, κλῶνας ὡς ε’κσώιζεται ·

τὰ δ’ ἀντιτείνοντ’ αὐτόπρεμν’ ἀπόλλυται.

αὕτως δὲ ναὸς ὅστις ἐγκρατῆ πόδα

τείνας ὑπείκει μηδέν, ὑπτίοις κάτω

στρέψας τὸ λοιπὸν σέλμασιν ναυτίλλεται.

hominum igitur duorum ingenio consimilium res agitur. non hoc
disputant, utrum religionis gentiliciae an rei publicae ratio plus
valeat: nulla enim argumenta aut Antigona affert ut reipublicae
auctoritatem infringat aut Oreo ut sacra gentis Labdacidarum
iura tollenda esse comprobet. non ratio cum ratione confligit
— utram enim poetam dicas vincere voluisse, si quidem perit An-
tigona, plus quam perit Creo ⁴? —— sed homo cum homine. eadem
pertinacia credimus Creontem quidquid aliud sui iuris putaret
executurum ‚ eademque pertinacia Antigonam credimus si quid
aliud ab rege intolerabile pateretur recusaturam fuisse. quae

sua natura inter se contraria sunt, cum praesertim pari utrumque

