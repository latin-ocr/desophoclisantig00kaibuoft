—26—

vi et constantia sustentetur, conciliari nequeunt: neutrum aut vinci
aut vincere potest. necesse est ut iuxta sint et pari iure utan-
tur, prudentis est cavere ne unquam inter se confligant. sed vetus

fabula de Antigonae et regis vel civitatis certamine tradita erat, ¹ α

traditam accepit Sophocles et ita tractavit non ut alterum recte
alteram perperam fecisse commonstraret, sed ut duo homines simili
indole praediti quibus rebus commoti quo iure quave iniuria altera
innatam erga fratrem pietatem, alter traditam regis auctoritatem
defenderent, probabili arte repraesentaret. si gentiliciam pietatem
in re publica tolerari non posse credidisset poeta, non Antigonae
solum moriendum sed etiam ius gentilicium tollendum esse docere
debebat, si regis auctoritatem gentiliciae pietati cedere fas duxisset,
non Creo gravissime afflictus sed ipsum regnum interitu damnatum
finis fuisset fabulae. quorum cum utrumque absurdum esset, quid

fecit poeta? Antigonae citum consilium cito perficitur: ineunte ,

fabula factum est quo capitis poenam meruit. itaque non iam
paribus armis Creontem inter et 'Antigonam pugnatur: haec quod
fecit infectum fieri nequit, ille nihildum fecit omnisque in eo ver-
satur expectatio, num perfecturus sit quod facturum se promiserat.
renitenti poenam remittere nequit, actum est de Antigona. -eui
quamquam favemus humana humaniter et peragenti et perferenti,
iniuriam tamen fieri negamus. mitigavit poenae severitatem poeta
eo quod miseriarum onere oppressam moriendique cupidam fecit:
gentis suae ultima est, nec tamen etsi viveret gentis vitam pro-
pagare posset, funesto gentis excidio fracta ipsa nihil nisi privata
vitae gaudia amittit, quae quamquam vita decedens adempta sibi
queritur tamen felix nunquam eis fruitura fuerat. Antigona simul
ac damnata est, Creontis victoris causa agi coepit: Haemoni filio,
qui privatam patris obstinationem, publicam tyranni magis quam
regis libidinem castigat, qui communem universae civitatis indi-
gnationem Antigonaeque apud omnes admirationem describit, qui
denique suam ipse necem minatur, Haemoni resistit, ut tamen
remittens aliquid severitatis Ismenam poena eximendam esse
concedat. Tiresiae spernit admonitiones, minis tandem aliquando
licet invito animo movetur, at sero: multo sane graviore poena
ipse afficitur quam Antigonam afficere potuit, eis amissis in quibus
>‘suae gentis propago posita erat, et filio et uxore, neque id asse-
cutus ut Labdacidarum memoria nova et puriore gente in regno
substituta interiret.

ferebat fabulae argumentum ut de rei publicae forma, de legum
vi, de civium officiis, de commodo publico saepius dicendi locus
esset, indeque coniecerit quispiam earum rerum quae tunc temporis

