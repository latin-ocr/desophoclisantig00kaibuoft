„19-.

rellis supervenit Creo (882), finem lamentis faciendum esse clamans
et ream abduci iubens. cuius audito sermone asperiore redure-
scens Antigona ultimam illam, unde disputatio nostra profecta est,
orationem habet satis diversam a flebili quam absente rege edi-
derat lamentatione. non iam gentis suae fata queritur sed gra-
viter mortuos salutat seque totius gentis ultimam (Ismenam enim
non nunc magis numerat quam v. 941) gratam illis venturam esse
sperat. recte se fecisse perseverat, deos rogat aequo iure cum
illis agant qui iniquo iudicio sese damnaverint. tum extrema om-
nium verba profatur (937):

ὦ γῆς Θήβης ἄστυ πατρῶιον
καὶ θεοὶ προγενεῖς,

ἄγομαι δὴ κούκέτι μέλλω.
λεύσσετε Θήβης οἱ κοιρανίδαι
τὴν βασιλίδα μούνην λοιπήν,
οἶα πρὸς οἵων ἀνδρῶν πάσχω,
τὴν εὐσεβίαν σεβίσασα.

Thebas suorum maiorum patrimonium appellat, deos suae gentis
auctores, regiae stirpis se unam et ultimam superstitem, morituram
iam pessimorum hominum iudicio, erga suos quod pia fuerit ¹). se
ipsa quod regiam praedicat, eo gravius hoc est quod Creontem
nullo totius fabulae loco regis nomine dignata est, hoc quoque
titulo ab Ismena diversa, quae semel certe (563) ἄνακτα Creontem
appellavit, sororis vitam exoratura. itaque in extremo quoque Anti-
gonae carmine manifesta odii et contemptus erga Creontem vestigia
deprehendimus: quicquid ille praesens audit, contumeliose dicta
omnia, absentem non curat Antigona. neque aliter in ea extremi

1) v. 940 singulariter dictum οἷ κοιρανίδαι pro eo quod exspectamus οἱ κοί-
ρανοι vel κοιρανοῦντες, quamquam similia afferri possunt, cf. Lobeckius ad Soph.
Αἰ. ν. 192 et 881. sed non possunt aut Oedipi filii intellegi Antigonae fratres
nec cives Thebani, quos Creontis praesertim dominatione subactos nihil erat cur
urbis dominos Antigona appellaret. longe aliter postea Tiresias (988) Creontem
simul ac civitatis primores (i. e. chorum) Θήβης ἄνακτας vocat. praeterea autem
chorum, qui solus aliquo iure Θήβης κοιρανίδαι audire poterat, etsi benevolo erga
Antigonam animo erat, tamen cum ausa eius vituperasset, nou apte suae iniuriae
testem illa invocatura erat. apte autem deos πολιούχους antestatur, qualem in-
iuriam homo ille novus sibi regia stirpe natae et ab indigenis dis originem du-
centi intulerit. sic apta etiam extrema verba τὴν εὐσεβίαν σεβίσασα, cf. v. 924.
vitium v. 941 τὴν βασιλίδα non sustulit Winckelmanni coniectura τὴν βασι-
λειδᾶν μούνην λοιπήν, si quidem βασιλεῖδαι vel regis filii vel reges sunt. di-
cendum erat ‘quae una ego de regio 'sanguine supersum’, i. e. graece τὴν βα-
σιλείαν (cf. Eur. El. 186 εἰ πρέποντ’ Ἀγαμέμνονος κούραι ἔσται βασιλείαι) aut
certe quod GHermannus proposuerat τὴν βασιληίδα. sed dubia haec omnia. Ι

