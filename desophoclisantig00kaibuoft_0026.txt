„22-

ctoritate factum est ut agnito affinitatis iure (174) Creonti regnum
traderetur: fuisse fingit poeta qui adversarentur, in quibus maxime,
ut licet suspicari, Antigonam. accepti beneficii mercedem vates
hanc exigit ut pareat sibi Creo (992), qui cum officiose responderit
οὔκουν πάρος γε σῆς ἀπεστάτουν φρενός, laudat ille regis obsequium
τοιγὰρ δι’ ὀρθῆς τήνδε ναυκληρεῖς πόλιν (994)1), Creov autem gra-
tum se profitetur ἔχω πεπονθὼς μαρτυρεῖν ὀνήσιμα. graviter igitur
imperat vates, humiliter paret rex, eoque aegrius Tiresias fert
nunc primum rebellantem Creontem eoque citius Creo imperiosum
Tiresiae iugum excutere studet. vix dubium esse potest quin
Creontem Thebanorum regem Tiresiamque Creontis fautorem Lab-
dacidis inimicos ipse Sophocles ad fabulae suae necessitatem finxerit,
sed finxit probabiliter. aversus enim debebat vatis animus esse
a Lai Oedipique flagitiis, non potuerat Laium Chrysippi raptorem
a foedis puerorum amoribus ad sanctam Iunonis religionem revo-
care, non potuerat Lai caedem, Oedipi incestum, Eteoclis Poly-
nicisque fraternas discordias prohibere: debebat scelerosae gentis
interitum cupere et novam regum stirpem desiderare homo deorum
legibus servandis addictus. etiam in Oedipo Rege fabula poeta
suspicantem facit Oedipum, Tiresias cum Creonte coniuratus ne
sibi regnum invideat, ut ait vati iratus (399): ὃν δὴ σὺ πειρᾶις
ἐκβαλεῖν, δοκῶν θρόνοις παραστατήσειν τοῖς Κρεοντείοις πέλας. hac-
propter Tiresias non Antigona cupit ut salva sit scelesti patris
filia, sed Creo ne et ipse sceleribus inquinetur. at tamen Anti-
gona si aliud nihil voluisset nisi ut deorum iura sive superorum
sive inferorum inviolata manerent, Tiresias sane patrocinari illi
debebat, et ita quidem ut deorum vindex virgo iniusto supplicio
liberaretur. sed Antigonam contra rem publicam rebellem ius
erat occidi neque quisquam Atheniensium iniuste factum expro-
brare poterat. ,Ι

sed et iucundum erit et utile hoc perpendere, quomodo So-
phocles traditam fabulam ita conformaverit ut tragoedia fieret.
victo pulsoque Argivorum exercitu vetus fama fuit Thebanos vi·
ctores hostium corpora funere interdicto canibus avibusque inse-
pulta proiecisse, quod antiquis temporibus nefas non visum epi-
corum poetarum fide constabat. in mansuetum postea religione

1) h. e. ‘propterea quod mihi semper oboediens fuisti, nunc regnas, non per
ambages sed recta via ad rei publicae gubernacula. evectus, nulla difficultate im-
peditus'. non video Valckenarii coniectura τήνδ’ ἐναυκλήρεις πόλιν quomodo
probari possit. ceterum imagine cadem usus Aeschylus dixerat Sept. 651 σὺ δ’
αὐτὸς γνῶθι ναυκληρεῖν πόλιν.

