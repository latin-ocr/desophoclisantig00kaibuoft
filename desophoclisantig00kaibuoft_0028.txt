„24—

praeterea autem non legem solum iniustam et inhumanam despi-
catui habet, sed ipsum Creontem legis auctorem odit, hominem
mortuis virtute imparem, aliena gente editum, a Tiresia patris
adversario in regni successionem subministratum, qui quod in
fratrem vindicandi ius sibi arrogaverit, sui offendendae causa hoc
factum esse non dubitat. sibi suisque hostilem esse credit: inde
obsistendum illi esse persuasum habet, qui tetigerit quae sui iuris
non sint, qui alterum fratrem rite sepeliverit, de altero tamquam
de hoste ac servo egerit (517). adversatur Antigona non tam
reipublicae quam Creonti tyrann0‚ idque se facere velle non longa
demum cogitatione adducta sed ubi primum de edicto accepit sine
cunctatione profitetur.
iniquum sine dubio Antigonae de Creonte iudicium est, sed

ira et odio occaecata facile intellegitur quomodo errare potuerit.
Creo enim provectioris aetatis homo, in re publica nondum versatus,
imperandi insuetus, bona voluntate magis quam prudentia com-
mendabiliS, mollioribus anim-i motionibus nec suis neque alienis
indulgens, fortis honestus severus pertinaX, publici commodi ob-
servantissimus sed quid prosit aliorum magis institutione edoctus
quam ipse expertus, Tiresiae ope ad regnum evectus, suae virtutis
ipse sibi probe conscius, dignitatis suae eo magis sollicitus quo
minus se civibus gratum sentit, Creo igitur ut probum ac gravem,
iustum ac severum dominum se praeberet simulque ut civium vo-
luntatem parum propensam experiretur, Polynicem cum adversus
patriam arma tulisset edicto vetuit sepeliri, omne aequitatis pondus
in eo positum esse ratus ut amicus non pari atque hostis honore
haberetur utque discrimen fieri intellegeretur bonos inter atque
improbos. civium quidem nonnullis edictum parum probatum iri
expectabat, Antigonam vero ut mulierem patienter laturam esse
non dubitabat. cum virgo deprehensa adducitur, primum vehe-
menter perturbatus et commotus (403) nuntianti fidem abrogat,
mox nec iustitiae pietatem nec gentilicia iura legi publicae ante-
habenda esse arbitratus argumenta rationesque Antigonae neque
refutat neque curat, haud scilieet ignorans sui pariter odio ac
fratris gentisque pietate illam moveri. reliqua omnia parvi pen-
dens unum ipse tenet, egregium novicii regis exemplum (667):

ὅστις δ’ ὑπερβὰς ἢ νόμους βιάζεται

,ἢ τούπιπάᾱσειν τοῖς κρατύνουσιν νοεῖ,

οὐκ ἔστ’ ἐπαίνου τοῦτον ἐξ ,ἐμοῦ τυχεῖν -·

ἀλλ’ ὃν πόλις στήσειε, τοῦδε χρὴ κλύειν

καὶ σμικρὰ καὶ δίκαια καὶ τάναντία.
ecque quod ridet Antigona regem regisque legem, quod ,contemnit

