..10-

difficilius3 decipi se passum esse interpolatoris fraude virum eru-
ditissimum quidem sed carmina aestimandi parum scilicet peritum,
dictu nefas existimo.

sed neque in Aristotelis auctoritate pensanda neque in singulis
verbis vel sententiis disceptandis summa rei posita est. levia
haec sunt et pusilla qualia grammatici falsa quadam opinione
occupati paene inviti undique accersere solent, ne uno pede stare
videatur argumentatio. ipsa autem dubitatio aliunde orta est.
Goethius enim (Colloquiorum cum Eckermanno vol. ΠΙ p. 128)
ita existimaverat, Herodoteam narrationem a Sophocle expressam
tamquam maculam fabulae inustam videri: cum antea nobilissimis ⁷
rationibus causam suam defendisset Antigona candideque generosam
se ostendisset, iam cum mors instaret vilissima causa praetexta
paene ridiculam videri: velle sese existeret bonus philologus qui
spuria esse verba demonstraret. dicto paruerunt philologi, nec
mirum quod summi Germaniae poetae de Sophoclea fabula iudicium
ab sua arte comprobare studuerunt. recte vereque Goethiu'm sen-
sisse plerique censebant; qui contra dicebant perpauci verebantur
potius tantam Sophoclei carminis partem recidere quam idoneis
argumentis Goethii iudicium refellere poterant. neque Bellermanni
argutiis licet magna laude nuper celebratis ullo modo Goethium
arbitror cessurum fuisse. stat enim illud et inconcussum manebit,
Antigonam si solum praeclara quadam et invicta erga deos atque
fratrem pietate commotam impii regis iussa detrectavisse cre-
damus, nihil optabilius esse quam ut ridicula quae Goethio vide-
batur ratiocinatio aliquo modo tollatur. tolli cum non possit,
sequitur ut aliam poeta sibi Antigonae imaginem informaverit
ac nos facere consuevimus.

videamus de prologo: nam in prologis maxime solet poeta
personarum mores tales depingere quales esse debeant, ut in fa-
bula quid vel quomodo agant recte intellegatur. sic autem An-
tigona festinanti passu excitatoque animo. sororem trahens domo
egressa exorditur:

au

ὠ κοινὸν αὐτάδελφον Ἰσμήνης κάρα,

ἆρ’ οἷσθ’ ὅτι Ζεὺς τῶν ἀπ’ Οἰδίπου κακῶν,
ὁποῖον οὐχὶ νῶιν ἔτι ζώσαιν τελεῖ;

οὐδὲν γὰρ οὔτ’ ἀλγεινὸν οὔτ’ ἄτης ἄτερ
οὔτ’ αἰσχρὸν οὔτ’ ἄτιμόν ἐσθ’ ὁποῖον οὐ
τῶν σῶν τε κάμῶν οὐκ ὄπωπ’ ἐγὼ κακῶν.

non narrantis vel deliberantis haec verba sunt sed incusantis et
acerbe litigantis, nihil quod ab Oedipi scelere derivari possit ipsis

