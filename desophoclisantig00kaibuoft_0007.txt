Ea saepe falsae opinionis vis est, ut cum primum acuta et
speciosa argumentatione defensa fuerit, mox eorum qui plurimum
vulgo valent, auctoritate confirmata, denique propter ignavam
quandam plurimorum credulitatem longa consuetudine inveterata
evelli iam non posse videatur. obloqui si quis audeat, timide ob-
loquitur, communis opinionis reverentior quam suae, ita ut proba
eius argumenta in levi habita aut silentio opprimantur aut super-
bius ab adversariis refutentur. immodestiae fortasse crimen apud
multos merebo equidem, si confidenter pronuntiavero vulgatam
fere de Antigonae Sophocleae oratione extrema opinionem cer-
tissimis rationibus refelli posse: genuina enim esse omnia illa
quae ante hos LXXVI annos primus Augustus Iacobus spuria
iudicavit. cuius viri sententia postquam cum magno elegantissi-
morum hominum plausu excepta est, multi extiterunt qui novis
subinde adinventis criminationibus poetae verba quae tradita erant
persequerentur. incommoda esse clamitant, tanto poeta indigna
ridicula puerilia et si quid gravius dici potest3 succinit chorus,
crescit suffragiorum numerus, neque quisquam iam quaerit num
poetae mentem et consilium severi iudices recte perspexerint: neque
enim facile in tot hominum doctorum concentu et consensu errari
posse. verum quidem est minime unum esse omnium de illa ora-
tione iudicium. Iacobus enim cum vv. 905—913 delevisset, audacius
Dindorfius totam declamationem quam dicit vv. 900-928 pau-
cioribus quibusdam versibus vere Sophocleis a vetere interpolatore
substitutam esse argutabatur‚ Lehrsius inter utrumque tamquam
medius vv. 904—920 damnabat. dubitari nequit Dindorfius quin
modum egressus sit, Iacobus quin satis non fecerit, in Lehrsii ra-
tione quid desideretur statim videbimus. in tanto igitur inter-
pretum dissensu unum est in quo consentiant fere omnes, inter-
polatam esse Antigonae ratiocinationem ex Herodoti de Intaphernis

uxore famosa narratione expressam (111 118). callidum adgnosces
1*

