-27-

Athenis agebantur tamquam imaginem poetam repraesentare vo-
luisse. sed a Sophoclis ingenio talia mihi prorsus aliena videntur
esse neque sine gaudio vidi, nec Creontem cum Pericle nec Tire-
siam cum Lampone ita comparari posse ut similitudo con-
staret. singula tamen quaedam fieri potest ut ad certorum quo-
rundam hominum sive res sive mores sive opiniones adsimilare
voluerit, velut Periclis in libera re publica imperantis simulacrum
facile recognoscas in Creonte, Creontis de mulieris in re publica
auctoritate iudicium spectare conicias ad Aspasiam Milesiam, a
qua Periclem ad Samium bellum suscipiendum incitatum fama
fuit. sed levia haec sunt et incerta. probabilius quispiam chori
verba (368) ad certi cuiusdam hominis exemplum derecta suspicetur:

νόμους γεραίρων πόλεως θεῶν τ’ ἔνορκον δίκαν 1)
ὑψίπολις· ἄπολις ὄτωι τὸ μὴ καλὸν ξύνεστι τόλμας χάριν.
μήτ’ ἐμοὶ παρέστιος γένοιτο μήτ’ ἴσον φρονῶν ὃς τάδ’ ἔρδει,

i. e. ‘nolim aut urbis aut consiliorum particeps esse ei qui audaci
animo facit quae rei publicae legibus contraria sunt: is enim ἄπολις
est, ὑψίπολις vero qui paret legibus publicis’. videtur notari ali-
quis qui rei publicae adversatus civitate expulsus erat, fortasse
’ Thucydides Melesiae filius, anno 442 ostracorum iudicio exul.

1) chorus dum duo dicere videtur, νόμους πόλεως et θεῶν ἔνορκον δίκην
(i. e. ius deis iuratis sancitum), unum dicit: nam quod lege sancitum est, idem
ius iustum est, τὸ μὴ καλόν i. q. τὸ μὴ δίκαιον, τὸ παράνομον. saepissime δίκη
et νόμος vocabula consociata reperiuntur, etiam Antig. 23, ubi non interpolatum
esse crediderim sed librariorum culpa turbatum: Ἐτεοκλέα μέν, ὡς λέγουσι, σὺν
δίκηι χρησθεὶς δικαίαι καὶ νόμωι κατὰ χθονὸς ἔκρυψε τοῖς ἔνερθεν ἔντιμον
νεκροῖς. emendare non possum, sententia talis fuisse videtur ‘Eteoclem qui iure
ac lege pro patria pugnans fratri se opposuerat'. τὸ δίκαιον καὶτὸ νόμιμον
coniuncta habet Plato Protag. 327 b. Rep. II 359 a. Leg. 700d aliisque multis
locis, sed in Protagorae p. 327 e scribendum puto ὅστις σοι ἀδικώτατος φαίνεται
ἄνθρωπος τῶν ἑν νόμοις καὶ δικαίοις (καὶ ἀνθρώποις codd. i. e. KAIANOIC)
τεθραμμένων, cf. sophistae verba apud Iamblichum Protr. p. 100,15 Pist. διὰ
ταύτας τοίνυν τὰς ἀνάγκας τόν τε νόμον καὶ τὸ δίκαιον ἐμβασιλεύειν τοῖς ἀν-
θρώποις et Dionis or. XXX 26 κατοικίσαι τους ἀνθρώπους ἐφ’ ἥττοσι τιμαῖς καὶ
ὅλβωι, δικαίοις δὲ καὶ νόμοις τοις αὐτοῖς.

