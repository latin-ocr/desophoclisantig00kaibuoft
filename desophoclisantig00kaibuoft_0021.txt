-17.-

quae praesente modo Creonte tam dura tam fortis tam prompta
ad moriendum videbatur, quae superbe taciturna ne verbo quidem
sponsi amore se moveri significaverat, iam sola relicta dum in eo
est ut in carcerem abducatur, infando pavore percussa vitae lucem
et nuptiarum liberorumque spem relinquendam miserabili voce la-
mentatur. diu fortiter se coercuerat, primum ipsius facinoris con-
scientia elata, tum Creonti verita ne debilior videretur: iam Ismenae
de Haemonis amore verbis auditis quidquid inest in ea humanitatis
resuscitatur et interposito Haemonis cum patre sermone intelle-
gimus haud indignum esse iuvenem, in cuius amore nimia virginis
durities mollescat. ut Ismena ipso mortis conspectu corroboratur,
ita Antigonae rigor dulci vitae memoria lentescit et flectitur. sed
ne sic quidem a se ipsa deficit. querentem chorus consolatur, quod
gloriosam et yoluntariam mortem oppetierit (817). ad quae nihil
illa respondens pergit queri, quod tristissimo Niobae fato suum
simile sit. 1166 611111 chorus magnum esse dixerit et beatum, si
mortales cum dis immortalibus comparari possint, graviter et ira-
cunde ludibrio se haberi clamat (838). tum severius paullo sed
non iniuste chorus

ff προβᾶσ’ ἐπ’ ἔσχατον θράσους ὑψηλὸν ἐς Δίκας βάθρον
προσέπεσες, ὦ τέκνον, πόλιν· πατρῶιον δ’ ἐκτίνεις τιν’ ἆθλον 1).

i. e. ‘eo usque contumaciae prodiisti, ut ad Iustitiae solium tam-
quam ad scopulum allidereris’. iuris autem solium ac fundamentum
res publica est. non obloquitur Antigona, sed quod grave heredium
a patre relictum accepisse dicitur, inde novam lamentandi causam
repetit: a patris matrisque nefando coniugio omnia mala Labdaci-
darum domui nobilissimae orta esse, a fratris infaustis nuptiis
sibi supplicium venisse ,(867); frater enim nisi Adrasti filiam in
matrimonium duxisset, bellum non ortum esset, viverent fratres
et regnarent. non patris non matris non fratris eam miseret, sed
quod ipsa parentum scelere prognata (ἀραῖος 867), quod innupta
moritura est, quod κλεινῶν Λαβδακιδῶν (861) gloria evanuit, haec

l) de 3611311 verborum quoniam dubitari nequit, scripsi quod facillimum vide-
batur πόλιν pro πολύν vel πολύ. alterum, quod in Parisino traditum fertur,
ad Δίκης βάθρον referri nequit, πολύν autem, ut est in Laurentiano, per se
quidem cum eis ‚quae secuntur coniungi potest, ut sit πολύν τινα πατρώιον
ἐκτίνεις ἆθλον. 3611 δέ particula non recte collocata tollenda, praeterea autem
πατρώιων restituendum erit cum magno et sententiae et orationis damno. unum
est iu quo a patre accepto filia plecti dicitur, τὸ ὠμόν (cf. v. Ι4711). solvit insitae
naturae poenam (ἐκτίνει) et quidem suscepto certamine (ἆθλον) adversus rem
publicam.

2

