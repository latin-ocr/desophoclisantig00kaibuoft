-14-

arbitraria novicii regis imperia nihilique esse graviter iactat prae
vetustis deorum legibus: οὐ γάρ τι νῦν τε κάχθὲς ἀλλ’ ἀεί ποτε
ζῆι ταῦτα κούδεὶς οἶδεν ἐξ ὅτου ἐφάνη. deorum poenas aeternas
magis se timere quam mortem tot malorum finem optabilem.
nimiam his verbis vim tribuerunt interpretes, qui totam fabulam
in 60 tamquam cardine versari contendebant ut Antigona sancti
deorum iuris propugnatrix imperterrita summis laudibus cele-
braretur. non satis illi hoc attenderunt quod deorum leges
aeternas propterea Antigona advocavit ut cum novicia Creontis
lege compararet, ut Creontis legem prae illis contemptu dignam
notaret. perbreviter deorum iura commemorarat antea cum apud
sororem consilium suum defendebat (77), sed acriter et facunde
ubicunque copia data est fratris iura tuetur. non mortem se pa-
vere dicit, ἀλλ’ ἂν εί τὸν ἐξ ἐμῆς μητρὸς θανόντ’ ἄθαπτον <ὄντ’>
ἠνεσχόμην, κείνοις ἂν ἤλγουν· τοῖσδε δ’ οὐκ ἀλγύνομαι (466) ¹). sane
pium hoc fratris sepeliendi officium divinis legibus sancitum est,
non vero Iovis gratia, in quem omnem suae miseriae culpam antea
contulerat (2), sed frater ne iustis honoribus careret Iovis legibus
paruit Antigona. reliqua omnia Creontis contemptu et irrisu plena,
desinitque oratio in contumeliosissima verba haece (469)

σοὶ δ’ εἰ δοκῶ νῦν μῶρα δρῶσα τυγχάνειν, ,
σχεδόν τι μώρωι μωρίαν ὀφλισκάνω.

i. e. ‘stulta ego si tibi videor, quod fratris gratia capite meo
periclitor, non minus stultus tu qui minis me deterreri posse
credideris’. loquitur Oedipi filia, γέννημ’ ὠμὸν ἐξ ὠμοῦ πατρός,
ut fatetur chorus inter metum et admirationem divisus. mentem
virginis Creo perspexit, qui cum suam legem divinae legi con-
trariam defendere deberet, nihil nisi feram virginis adversus ipsum
contumaciam incusat et crimen crimini additum clamat (482):

ὕβρις δ’ ἐπεὶ δέδρακεν ἥδε δευτέρα,
τούτοις ἐπαυχεῖν καὶ δεδρακυῖαν γελᾶν.

sed qui fieri potuit ut rex quod Antigona sanctum ac sollemne
suum officium esse dixerat ne verbo quidem refelleret et ne
temptaret quidem docere quo nomine publica lex fraternae pie-

 

 

1) 11011 certa mihi haec Blaydesii emendatio videtur, sed ceteris quae multae
propositae sunt praestabilior ; codices enim ἄθαπτον ἠνσχόμην (sic P: ἠισχόμην L)
νέκυν. immane est quod 6 Semitelo inventum Iebbius recepit ἄθαπτον ἥισχυ-
ναν κύνες, quo facto verba κείνοις ἂν ἤλγουν dolorem 6 canibus paratum signi·
ficabunt. ceterum τὸν ἐξ ἐμῆς μητρός 11011 6ο sensu dicit, 111 1006616111 matrem
honorifice nominet sed tamquam ὁμομήτριον ἀδελφόν, fratrem sauguinis vinculo
sibi coniunctissimum.

